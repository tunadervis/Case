# Case
 Midnight Escape
Bu proje, bir okulda geçen ve oyuncunun çeşitli bulmacaları çözerek canavardan kaçmaya çalıştığı bir VR puzzle oyunudur. Oyuncular sınırlı süre içinde hayatta kalmaya çalışırken zekalarını ve cesaretlerini test ederler. Oyun, VR gözlüğü kullanılarak oynanmakta ve farklı zorluk seviyeleri sunmaktadır.

Oyun Hikayesi
Gece vakti bir okulda mahsur kaldın ve çıkış yolunu bulmak zorundasın. İlk amacın, sınıftaki tahtada yazılı olan şifreyi çözmek ve çıkış kapısına ulaşmak. Ancak, yolculuğun sırasında dikkatli olman gerek! Okulun içinde bir canavar dolaşıyor ve ona bakmadığın her an sana yaklaşmaya başlıyor. Ayrıca fenerini her açtığında jumpscare ile karşılaşma olasılığın var. Fenerini dikkatli kullan, bulmacaları çöz ve canavardan kaç!

Oynanış
Zorluk Seçimi: İlk sahnede oyuncu bir zorluk seviyesi seçer:

Kolay: Fener 10 kez kullanılabilir, her kullanım 10 saniye sürer.
Orta: Fener 7 kez kullanılabilir, her kullanım 7 saniye sürer.
Zor: Fener 5 kez kullanılabilir, her kullanım 5 saniye sürer.
Sınıfta Şifre Çözme: Oyun, tahtada yazan bir şifreyi çözmekle başlar. Şifreyi çözdükten sonra sınıfta bir obje bulur ve bu objeyi kapının yanındaki yere yerleştirerek kapıyı açarsın.

Fener Kullanımı: VR gözlüğünün A tuşuyla kafa fenerini açabilirsin. Ancak her fener açışında jumpscare çıkma ihtimali vardır.

Canavardan Kaçış: Okulda bir canavar dolaşmakta. Ona baktığın sürece hareketsiz kalır, fakat kafanı çevirdiğinde sana yaklaşmaya başlar. Mesafeni korumak ve canavardan kaçmak için stratejik olmalısın.

Bulmacalar: Okul içerisinde çözmen gereken iki farklı bulmaca daha var. İlk bulmacayı çözdükten sonra ikinci bulmaca aktif hale gelir.

Zaman Kısıtlaması: Tüm bulmacaları sınırlı süre içinde çözmelisin. Süre bittiğinde, daha büyük ve durdurulamaz bir canavar ortaya çıkar ve seni öldürür.
